# ন্যানো - এডিটিং এবং নেভিগেশন #

ন্যানোতে লেখা শেখানোর কিছু নেই। আপনি স্বাভাবিক যেভাবে লেখেন সেভাবেই লিখতে পারেন। ব্যাকস্পেস চেপে লেখা মুছতে পারেন। এ্যারো কী ব্যবহার করে কার্সরের অবস্থান পরিবর্তন করতে পারেন।

### কাট, কপি ও পেস্ট করা ###

কাট বা কপি করতে হলে আপনাকে আগে প্রয়োজনীয় অংশটুকু মার্ক করতে হবে। '^^' অর্থাৎ CTRL-^ চাপলে আপনি নীচে 'Mark set' লেখা দেখবেন তারপর এ্যারো কী চেপে প্রয়োজনীয় অংশটুকু মার্ক করুন। তারপর:

*  কপি করতে M-^ চাপুন, অথবা
*  কাট করতে ^K চাপুন।

পেস্ট করতে ^U চাপুন।

### সার্চ এবং রিপ্লেস ###

আপনি আপনার ডকুমেন্টে কোনো একটা লেখা খুঁজতে পারেন। সেটাকে রিপ্লেস করতে পারেন অন্য শব্দ দিয়ে। তারজন্যে আপনাকে আগে ^W চাপতে হবে। এবার মিনিবাফারে 'Search: ' লেখা আসবে। এখানে আপনি যা সার্চ করতে চান লিখবেন। তারপর এন্টার চাপলে সেই লেখাটি থাকলে কার্সরের ঠিক পরেই যেখানে আছে দেখাবে। আবারও একই জিনিস সার্চ করতে হলে ^W চাপলে দেখবে সার্চের পাশে ব্রাকেটের ভিতরে আগের সার্চস্ট্রিংটি আছে। এখন শুধু এন্টার দিলেই হবে।

রিপ্লেস করতে হলে প্রথমে ^W চাপতে হবে। তারপর ^R চাপলে রিপ্লেস মোড সক্রিয় হবে। মিনিবাফারে 'Search (to replace):' লেখা আসবে। এবার যে স্ট্রিংটি রিপ্লেস করতে চান সেটি লিখে এন্টার দেবেন। এবার মিনিবাফারে লেখা আসবে 'Replace with:' এখানে যে স্ট্রিংটি বসাতে চান লিখে এন্টার দেবেন। তখন আপনার সার্চ করা স্ট্রিংটি হাইলাইট করে দেবে এবং মিনিবাফারে জিজ্ঞাসা করবে লেখাটি রিপ্লেস করবে কিনা। আপনি Y চেপে সম্মতি দিতে পারেন বা N চেপে অসম্মতি জানাতে পারেন। সম্মতি দিলে রিপ্লেস করবে এবং সার্চ স্ট্রিংটি পরে যেখানে আছে নিয়ে গিয়ে আবার সম্মতি চাইবে। তাছাড়াও আপনি A চেপে সবগুলো রিপ্লেস করতে পারেন একবারে বা ^C চেপে ক্যানসেল করতে পারেন।

### একাধিক ফাইলের মধ্যে চলাফেরা ###

আপনি যদি একাধিক ফাইল ন্যানোতে একবারে খুলে থাকেন, তাহলে পরবর্তী ফাইলে যেতে পারেন ^V বা F8 চেপে এবং পূর্ববর্তী ফাইলে যেতে পারেন ^Y বা F7 চেপে।