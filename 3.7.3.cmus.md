# সিমিউজ(cmus): মিউজিক প্লেয়ার

সিমিউজ ব্যবহার করতে হলে আপনাকে ইন্সটল করে নিতে হবে। আপনার ডিস্ট্রিবিউশন অনুযায়ী `cmus` প্যাকেজটি ইন্সটল করে নিন। এরপর `cmus` কমান্ড দিয়ে চালু করলে এরকম কিছু দেখবেন:

```
 Artist / Album              Track                                        Library
                           │
                           │
                           │
                           │
                           │
                           │
                           │
                           │
                           │
                           │
                           │
                           │
                           │
                           │
                           │
                           │
                           │
                           │

 . 00:00 - 1:56:00                                                 playlist | C
```

সিমিউজ এর লাইব্রেরীতে কোনো অডিও না থাকায় এরকম ফাঁকা। আমার সমস্ত অডিও ~/Music/ ফোল্ডারে আছে। আমি এগুলো লাইব্রেরীতে লোড করবো এভাবে:

```
:add ~/Music
```

লোড করার পর সমস্ত গান লাইব্রেরীতে চলে এসেছে:

```
 Artist / Album              Track                                        Library
 অজয় চক্রবর্তী               │
 অতল জলের গান              │
 অদিতি মহাসিন              │
 অনিন্দ্য চট্টোপাধ্যায়         │
 অনুপম রায়                  │
 অর্ণব                      │
 অশোকতরু বন্দ্যোপাধ্যায়        │
 অানমনা অানমনা-হেমন্ত ম...  │
 অামার জীবনপাত্র-হেমন্ত...   │
 অামার মন মানে না          │
 অামি তোমার প্রেমে-সাগর...  │
 আতিফ আসলাম                │
 আমিনুদ্দীন ডাগর & মইনু...    │
 আলাউদ্দীন খাঁ               │
 আলি আকবর খাঁ               │
 আলি আজমত, রাহাত ফতেহ আ... │
 আলি জাফর                  │
 ইন্দ্রদীপ দাশগুপ্ত            │

 . 00:00 - 1:56:00                                                 playlist | C
```

### ভিউ

সিমিউজের মোট সাতটি ভিউ আছে যা যথাক্রমে 1-7 কীগুলো দিয়ে আমরা ঢুকতে পারি। ভিউগুলো হল:

| ভিউ | কী | কাজ |
| --- | --- | -------------- |
| লাইব্রেরী | 1 | আর্টিস্ট ও অ্যালবাম অনুযায়ী সাজানো লাইব্রেরী। |
| সর্টেড লাইব্রেরী | 2 | লাইব্রেরীর কন্টেন্টই ইউজারের সুবিধা অনুযায়ী সাধারণভাবে সাজানো। |
| প্লেলিস্ট | 3 | বর্তমানে ব্যবহৃত প্লেলিস্ট। |
| প্লে কিউ | 4 | অডিও ট্র্যাকের কিউ। এখানের ট্র্যাকগুলো প্লেলিস্ট বা লাইব্রেরীর পরবর্তী ট্র্যাকের আগে বাজে। |
| ব্রাউজার | 5 | ফাইল ব্রাউজার। এখান থেকে ট্র্যাক লাইব্রেরী, প্লেলিস্ট বা কিউতে যোগ করা যায়। |
| ফিল্টার | 6 | ইউজার নির্দেশিত বিভিন্ন ফিল্টার সম্পর্কিত তথ্য এখানে থাকে। |
| সেটিংস | 7 | সিমিউজ এর সেটিংস। |

আমরা ভিউগুলো নিয়ে কথা বলবো। তার আগে কিছু গুরুত্বপূর্ণ শর্টকার্ট জেনে নেওয়া যায়। 

| কী | কমান্ড | কাজ |
| ------- | ------- | -------------- |
| q | quit -i | ইন্টারএকটিভ কুইট কমান্ড, সিমিউজ বন্ধ করতে। |
| I | echo {} | ট্র্যাক সম্পর্কে তথ্য দেখাবে। |
| b | player-next | পরবর্তী ট্র্যাক চালাবে। |
| c | player-pause | পজ করবে। পজ থাকলে প্লে করবে। |
| x | player-play | প্লে করবে। |
| z | player-prev | পূর্ববর্তী ট্র্যাক চালাবে। |
| v | player-stop | স্টপ করবে। |
| ^L | refresh | স্ক্রীন রিফ্রেশ করবে। |
| n | search-next | ক্রমানুসারে খুঁজবে। |
| N | search-prev | বীপরীতক্রমে খুঁজবে। |
| . | seek +1m | ট্র্যাকে এক মিনিট সামনে যাবে। |
| l, right | seek +5 | ট্র্যাকে পাঁচ সেকেন্ড সামনে যাবে। |
| , | seek -1m | ট্র্যাকে এক মিনিট পিছনে যাবে। |
| h, left | seek -5 | ট্র্যাকে পাঁচ সেকেন্ড পিছনে যাবে। |
| m | toggle aaa_mode | aaa_mode টুগল করবে। |
| r | toggle repeat | প্লেলিস্ট বা অ্যালবাম পুনরাবৃৃত্তি চালু/বন্ধ করবে।  |
| ^R | toggle repeat_current | একটি ট্র্যাকের পুনরাবৃৃত্তি চালু/বন্ধ করবে। |
| s | toggle shuffle | শাফল্ চালু/বন্ধ করবে। |
| ! | push shell<space> | শেল চালু করবে। |
| ] | vol +0 +1 | রাইট স্পীকারে ১ করে ভলিউম বাড়াবে। |
| [ | vol +1 +0 | লেফট স্পীকারে ১ করে ভলিউম বাড়াবে। |
| +, = | vol +10% | ১০% ভলিউম বাড়াবে। |
| } | vol -0 -1 | রাইট স্পীকারে ১ করে ভলিউম কমাবে। |
| { | vol -1 -0 | লেফট স্পীকারে ১ করে ভলিউম কমাবে। |
| - | vol -10% | ১০% ভলিউম বাড়াবে। |
| enter | win-activate | কার্সরের আইটেমটি একটিভ করবে। যেমন ট্র্যাক হলে প্লে করবে। |
| E | win-add-Q | কিউ এর শুরুতে ট্র্যাক যোগ করবে। |
| a | win-add-l | লাইব্রেরীতে ট্র্যাক কপি করবে। |
| y | win-add-p | প্লেলিস্টে ট্র্যাক যোগ করবে। |
| e | win-add-q | কিউ এর শেষে ট্র্যাক যোগ করবে। |
| G, end | win-bottom | লিস্টের একদম শেষে যাবে। |
| down, j | win-down | নীচে নামবে। |
| p | win-mv-after | কার্সরের ট্র্যাকটি এক ধাপ নীচে নামাবে। |
| P | win-mv-before | কার্সরের ট্র্যাকটি এক ধাপ উপরে ওঠাবে। |
| ^F, page_down | win-page-down | এক পেজ নীচে নামবে। |
| ^B, page_up | win-page-up | এক পেজ উপরে উঠবে। |
| D, delete | win-remove | ট্র্যাক রিমুভ করবে। |
| i | win-sel-cur | কার্সর বর্তমানে চালু ট্র্যাকে নিয়ে যাবে। |
| space | win-toggle | ট্র্যাক মার্ক করবে। |
| g, home | win-top | সবচেয়ে উপরে যাবে।  |
| k, up | win-up | উপরে উঠবে। |

`win` দিয়ে শুরু হওয়া কমান্ডগুলো বাদে বাকি সব কমান্ড যেকোনো ভিউতে বসে কাজ করবে।

#### লাইব্রেরী ভিউ

আমরা আগেই জেনেছি লাইব্রেরীতে গান যোগ করতে পারেন এভাবে:

```
:add Music_path
```

আবার আপনি লাইব্রেরী ক্লিয়ার করতে পারেন `:clear` দিয়ে।

বামপাশে আপনি লাইব্রেরীর সব আর্টিস্টদের নাম পাবেন। তাদের নামের ওপর কার্সর নিয়ে `space` চাপলে সেই আর্টিস্টর অ্যালবামগুলো দেখাবে। অ্যালবামের ওপর কার্সর নিলে ডানপাশের অংশে গানগুলো দেখতে পাই। `tab` চেপে আমরা দুই অংশের মধ্যে যাতায়াত করতে পারি।

কোনো আর্টিস্টের নামের ওপর কার্সর রেখে এন্টার চাপলে তার সকল অ্যালবাম ও গান চালু হবে। একইভাবে অ্যালবামের ওপর এন্টার চাপলে শুধু অ্যালবাম এবং গান হলে শুধু গান।

#### সর্টেড লাইব্রেরী ভিউ

এই ভিউতে সকল গান লিস্ট হিসেবে থাকে। যেকোনোটির উপর গিয়ে এন্টার চেপে শুনতে পারেন।

#### ব্রাউজার ভিউ

`5` চেপে আপনি যখন ব্রাউজারে যাবেন তখন আপনি ডিরেক্টরী ট্রী দেখতে পাবেন। এন্টার চেপে ফোল্ডারে ঢুকতে পারবেন। কোনো অডিও ফাইল চালাতে চাইলেও এন্টার চাপতে হবে। প্যারেন্ট ডিরেক্টরীতে যেতে ব্যাকস্পেস চাপতে পারে বা ফোল্ডারের সবচেয়ে উপরে থাকা `../` এ কার্সর নিয়ে এন্টার চাপতেও পারেন। এখান থেকে গান কিউতে ও প্লেলিস্টে নিতে যথাক্রমে `e` ও `y` চাপতে হবে।

#### কিউ ভিউ

কিউতে থাকা ট্র্যাকগুলো সবচেয়ে বেশি গুরুত্ব পায়। আর সকলকিছুর আগে এগুলো প্লে হয়। আপনি ব্রাউজার বা লাইব্রেরী ভিউ থেকে `e` চেপে যোগ করতে পারেন কিউতে।

#### প্লেলিস্ট ভিউ

আপনি সবচেয়ে বেশি হয়ত এই ভিউটি ব্যবহার করবেন। গান যারা নিয়মিত শোনেন, মুড অনুযায়ী প্লেলিস্ট তৈরী করা তাদের কাছে মিউজিক প্লেয়ারের গুরুত্বপূর্ণ বৈশিষ্ট্য। আমরা যদি নতুন একটা প্লেলিস্ট তৈরী করতে চাই তাহলে প্লেলিস্ট ভিউতে গিয়ে `:clear` কমান্ড দিয়ে প্লেলিস্ট ক্লিয়ার করে নেবো। তারপর ব্রাউজার ভিউতে গিয়ে পছন্দমত ট্র্যাক 'y' চেপে প্লেলিস্টে যোগ করবো। যথেষ্ট পরিমাণে ট্র্যাক যোগ করা হলে `:save path/to/playlist_file.pls` দিয়ে সেভ করবো। এখন আমরা প্লেলিস্টটি ব্যবহার করতে পারি। আমরা একাধিক প্লেলিস্ট এরকম ফাইল হিসেবে সেভ করতে পারি। আমি আমার প্লেলিস্টগুলো একটি ফোল্ডারে রাখি এবং প্রয়োজনমত `:load path/to/playlist_file.pls` দিয়ে লোড করি।