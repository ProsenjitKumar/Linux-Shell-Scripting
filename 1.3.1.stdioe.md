# স্ট্যান্ডার্ড ইনপুট, আউটপুট এবং এরর #

বিভিন্ন প্রোগ্রাম বিভিন্ন ধরনের আউটপুট আমাদের দেখায়। আমরা যখন ls কমান্ড ব্যবহার করি তখন তার আউটপুট দেখি স্ক্রীনে। আবার কখনো কোনো এরর হলে সেটিও দেখতে পাই। ইউনিক্স দুনিয়ায় একটি কথা প্রচলিত যে, "সবকিছুই ফাইল।" আউটপুট এবং এরর দুটোই stdout ও stderr নামে দুটো বিশেষ ফাইলে পাঠানো হয়। এই ফাইলদুটো স্ক্রীনের সাথে লিঙ্ক করা হয় এবং সেভ করা হয় না।

অন্যদিকে অনেক অধিকাংশ প্রোগ্রাম ইনপুট নেয় ব্যবহারকারীর কাছ থেকে। ইনপুট নেয়ার ক্ষেত্রে কীবোর্ডকে স্ট্যান্ডার্ড ইনপুট হিসেবে ব্যবহার করা হয়।