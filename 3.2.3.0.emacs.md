# ইম্যাকস্ (Emacs) #

ইম্যাকস্ আসলে নির্দিষ্ট একটি এডিটর নয় বরং একটি এডিটর পরিবার। এরমধ্যে সবচেয়ে জনপ্রিয় জিএনইউ ইম্যাকস্। আমাদের ব্যবহৃত পূর্ববর্তী এডিটরের তুলনায় ইম্যাকস্ একটু ভারি, রিসোর্স হাংরি। তবে আধুনিক কম্পিউটার (আপনার কম্পিউটারের র‍্যাম ৫১২ এমবি হলেও এক্ষেত্রে আধুনিক) এর ক্ষেত্রে এটি কোনো সমস্যা না।

ইম্যাকস্ তৈরী করা হয়েছে সি ও ইলিস্প ব্যবহার করে। সি দিয়ে এর মূল একটি অংশ তৈরী করার পর ইলিস্প (ইম্যাকস্ এর জন্য বিশেষ লিস্প। লিস্প একটি খুবই ডায়নামিক ইন্টারপ্রেটেড ল্যাঙ্গুয়েজ। এর গাণিতিক ঐতিহ্যের জন্য এটি সমাদৃত। ) দিয়ে পুরো ইম্যাকস্ তৈরী করা হয়েছে। তাই খুব সহজে ইম্যাকস্ দিয়ে এমন অনেককিছু করিয়ে নেওয়া যায় যা অনেকসময় আমাদের ভাবনার বাইরে। এর আছে অসংখ্য প্লাগিন ও কার্যকারিতা। যার অধিকাংশই আপনার হয়ত কোনো কাজেই লাগবে না। বেসিকটি জানার পর আপনার প্রয়োজন অনুযায়ী অংশটুকু জেনে নেবেন।

এই কোর্সে আমরা জিএনইউ ইম্যাকস্ ২৪ ব্যবহার করছি। ইন্সটল করতে:

ডেবিয়ান সিস্টেমে: `# apt-get install emacs24`
রেড হ্যাট সিস্টেমে: `# yum install emacs24`
আর্চ লিনাক্স সিস্টেমে: `# pacman -S emacs24`

**বিঃদ্রঃ আপনি যদি কমান্ডলাইন ছাড়া গ্রাফিক্যালি ইম্যাকস্ ব্যবহার না করতে চান তাহলে emacs24 এর জায়গায় emacs24-nox লিখতে পারেন। তাতে কিছু মেগাবাইট বেঁচে যাবে।

*  [**ইম্যাকস্: প্রথম ধাপ**:](3.2.3.1.emacs-first-step.md) ইম্যাকস্ চালু, ইন্টারফেস পরিচিতি ও বন্ধ।
*  [**ইম্যাকস্: ক্যারেক্টার, কী এবং কমান্ড**:](3.2.3.2.emacs-keys-and-command.md) ক্যারেক্টার, কী এবং কমান্ড সম্পর্কিত আলোচনা।
*  [**ইম্যাকস্: বেসিক এডিটিং**:](3.2.3.3.emacs-basic-editing.md) ইম্যাকসে বেসিক এডিটিং।
*  [**ইম্যাকস্: সার্চ এ্যান্ড রিপ্লেস**:](3.2.3.4.emacs-search-and-replace.md) ইম্যাকসে সার্চ এবং রিপ্লেস।
*  [**ইম্যাকস্: একাধিক ফাইল এডিট করা**:](3.2.3.5.emacs-editing-multiple-files.md) ইম্যাকসে একাধিক ফাইল নিয়ে কাজ করা।