# কমান্ডললাইন এডিটিং #

Readline নামের একটা লাইব্রেরির মাধ্যমে bash কমান্ডলাইন এডিটিং এর সুযোগ দেয়। কমান্ডলাইন এডিটিং এর কিছু নিদর্শন আমরা আগেও দেখেছি। যেমন আমরা এ্যারো কি ব্যবহার করে কমান্ডের লেখার মধ্যে ডানে-বামে সরতে পারি। এমন না যে সমস্ত এডিটিং ফিচার আপনার জানতেই হবে। তবে কোন কোনটা আপনার কাজে লাগতেও পারে। দেখে নেয়া ভালো।

### কার্সর মুভমেন্ট ###
এখানে কার্সর মুভমেন্ট এর কিছু কীবোর্ড শর্টকার্ট দেয়া হল:

| কী | কার্যকারিতা |
| ----------- | ------------------------------ |
| Ctrl-a | কার্সরকে লাইনের প্রথমে নিয়ে যাবে। |
| Ctrl-e | কার্সরকে লাইনের শেষে নিয়ে যাবে। |
| Ctrl-f | কার্সরকে এক অক্ষর সামনে নিয়ে যাবে। রাইট এ্যারো কী চাপলেও একই ব্যাপার ঘটবে। |
| Ctrl-b | কার্সরকে এক অক্ষর পিছনে নিয়ে যাবে। লেফট এ্যারো কী চাপলেও একই ব্যাপার ঘটবে। |
| Alt-f | কার্সরকে এক শব্দ সামনে নিয়ে যাবে। |
| Alt-b | কার্সরকে এক শব্দ পিছনে নিয়ে যাবে। |
| Ctrl-l | স্ক্রীনের সবকিছু মুছে ফেলে উপরের বামপাশে একটা প্রম্পট ও কার্সর হাজির হবে। **clear** কমান্ড দিলেও একই ব্যাপার ঘটবে। |

### এডিটিং শর্টকাট ###

এবার কিছু টেক্সট এডিটিং শর্টকাট দেখে নেয়া যাক:

| কী | কার্যকারিতা |
| ------------ | ------------------------------ |
| Ctrl-d | কার্সরের অবস্থানের একটি অক্ষর মুছে ফেলবে। |
| Ctrl-t | কার্সরের অবস্থানের ও তার পরবর্তী অক্ষরের মধ্যে জায়গার অদলবদল ঘটবে। |
| Alt-t | কার্সরের অবস্থানের ও তার পরবর্তী শব্দের মধ্যে জায়গার অদলবদল ঘটবে। |
| Alt-l | কার্সের অবস্থান থেকে লাইনের শেষপর্যন্ত সমস্ত লেখা ছোটহাতের অক্ষরে বদলে যাবে। |
| Alt-u | কার্সের অবস্থান থেকে লাইনের শেষপর্যন্ত সমস্ত লেখা বড়হাতের অক্ষরে বদলে যাবে। |

### কাট এবং পেস্ট ###
আমরা যাকে কাট এবং পেস্ট বলি readline লাইব্রেরিটির ডকুমেন্টেশনে তাকে কিলিং(killing) ও ইয়াঙ্কিং(Yanking) বলে। যে লেখাগুলো কাট বা কিল করা হয় তা কিল-রিং(kill-ring) নামের একটা জায়গায় রাখা হয় যার পোশাকি নাম বাফার(buffer)। এখানে কিছু কাট এবং পেস্ট কমান্ড দেয়া হল:

| কী | কার্যকারিতা |
| ----- | ----------------------- |
| Ctrl-k | কার্সরের অবস্থান থেকে লাইনের শেষ পর্যন্ত কাট বা কিল করবে। |
| Ctrl-u | কার্সরের অবস্থান থেকে লাইনের শুরু পর্যন্ত কাট বা কিল করবে। |
| Alt-d | কার্সরের অবস্থান থেকে শব্দের শেষ পর্যন্ত কাট বা কিল করবে। |
| Alt-Backspace | কার্সরের অবস্থান থেকে শব্দের শুরু পর্যন্ত কাট বা কিল করবে। |
| Ctrl-y | কিল-রিং থেকে লেখা কপি করবে এবং কার্সরের অবস্থানে পেস্ট করবে। |