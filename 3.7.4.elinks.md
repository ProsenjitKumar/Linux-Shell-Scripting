# ইলিঙ্কস (elinks): ওয়েব ব্রাউজার

কম্পিউটারের সকল সফটওয়্যারের মধ্যে আমাদের সবচেয়ে বড় বন্ধু ওয়েব ব্রাউজার। সকল সমস্যার সমাধানের ইন্টারনেটের জগতে আপনার চলাফেরার মাধ্যম হচ্ছে ওয়েব ব্রাউজার। এই পর্যায়ে আমরা `elinks` এর সাথে পরিচিত হতে যাচ্ছি। যেটা আমার দেখা এপর্যন্ত সবচেয়ে ভালো ওয়েব ব্রাউজার।

ইলিঙ্কস দিয়ে যদি আমরা `google.com` এ ব্রাউজ করতে চাই তাহলে লিখবো `elinks google.com`। তারপর এরকমকিছু একটা দেখাবে:

```
                                                                                                Google
												   Search Images Maps Play Gmail Drive Calendar Translate More »                ───┐
												                                                                       Web History | Settings | Sign in

                                    ×
				                                         A faster way to browse the web
									                                      Install Google Chrome

Bangladesh

               __________________________________________________________ Advanced searchLanguage tools
                        [ Google Search ] [ I'm Feeling Lucky ]

                                    Google.com.bd offered in: বাংলা
				                                  Advertising ProgramsAbout GoogleGoogle.com

                                       © 2015 - Privacy - Terms







Text field, name q (press Enter to edit) - Google Search                                      [------]
```

এবার দেখে নেওয়া যাক বেসিক কমান্ডগুলো:

| কমান্ড | কাজ |
| ----------- | ---------------------------------- |
| g | আমরা নতুন কোনো এড্রেস খুলতে চাইলে g চাপলে এড্রেসবার আসবে। |
| Home | পেজের সবচেয়ে উপরে উঠবে। |
| End | পেজের সবচেয়ে নীচে নামবে। |
| Left | পূর্ববর্তী পেজে যাবে। |
| Right | কার্সরে রাখা লিঙ্কে যাবে। |
| Enter | একটিভেট করবে। অর্থাৎ হাইপারলিঙ্ক হলে সেই লিঙ্কে যাবে, টেক্সট লেখার জায়গা হলে এন্টার চেপে টেক্সট লিখতে হবে। |
| Up | আগের হাইপারলিঙ্কে যাবে। |
| Down | পরের হাইপারলিঙ্কে যাবে। |
| / | সার্চবক্স আসবে। সার্চ করার পর n চেপে পরবর্তী ও N চেপে পূর্ববর্তী সার্চ রেজাল্টে যেতে পারেন। |
| [ | পেজের বাঁয়ে স্ক্রল করবে। |
| ] | পেজের ডানে স্ক্রল করবে। |
| d | লিঙ্ক থেকে ডাউনলোড করবে। |
| ctrl-r | পেজ রিফ্রেশ করবে। |
| s | বুকমার্কে যাবে। |
| h | হিস্ট্রিতে যাবে। |
| o | অপশনসে যাবে। |
| q | বন্ধ করবে। |


তাছাড়াও আপনি `Esc` চাপলে পাবেন একটা মেন্যুবার যেখানে এ্যারো কী ও এন্টারের সাহায্যে আপনি বিভিন্ন কাজ করতে পারবেন।

### ট্যাবড ব্রাউজিং

আধুনিক ব্রাউজারগুলোর মতই `elinks` একাধিক ট্যাব সাপোর্ট করে। এজন্য আপনার এই কমান্ডগুলো কাজে আসবে:

| কমান্ড | কাজ |
| ---------------- | ----------------------------- |
| t | নতুন ফাঁকা ট্যাব খুলবে। |
| T | কার্সরের লিঙ্কটি নতুন ট্যাবে খুলবে। |
| < | বামদিকের ট্যাবে যাবে। |
| > | ডানদিকের ট্যাবে যাবে। |
| Alt-< | ট্যাবটিকে বামে সরাবে। |
| Alt-> | ট্যাবটিকে ডানে সরাবে। |
| c | ট্যাব বন্ধ করবে। |